# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:10.769521
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷八
<pb:KR2k0055_WYG_008-1a>¶
　欽定四庫全書¶
　　雲南通志卷八¶
　　　風俗¶
　　　風土之剛柔不一期協於中俗尚之豐約不常取¶
　　　範於禮中以導和禮以興讓此秉道齊民所為潛¶
　　　移黙運於無迹也滇省地居南徼夷猓雜居氣稟¶
　　　不同趨尚亦異我¶
　　朝自削平僭亂以來政教洋溢徳化涵濡¶
<pb:KR2k0055_WYG_008-1b>¶
列聖相承治登上理由是太和翔洽井里熈攘¶
　皇上善繼善述纘緒之初疊頒¶
　訓諭首重孝弟力田睦婣任卹凡所以厚生正徳化民¶
　　　成俗之方靡不周詳曲盡由此習勞思善而俗益¶
　　　趨淳和平禮讓之風行比隆於䆳古矣志風俗¶
　雲南通省¶
　　自滇以北皆椎結耕田有邑聚西自桐師以東北至¶
　　楪榆編髪隨畜移徙無常處(前漢/書)有鹽池田漁之饒¶
<pb:KR2k0055_WYG_008-2a>¶
　金銀畜産之富人俗豪汰居官者皆富及累世(後漢/書)¶
　男女勇捷不鞍而騎四時大抵與中國不差犁田以¶
　一牛三夫前挽中壓後驅然專於農無貴賤皆耕(唐/書)¶
　漢夷雜處田地肥磽相半民氣和柔天時無劇寒甚¶
　暑(圖/經)¶
　元日祀天地祖先桃符門丞往來賀歲¶
　立春日春盤賞春以餅酒相饋¶
　元夕賞燈張樂星橋火樹有古風焉次夕攜逰爆竹¶
<pb:KR2k0055_WYG_008-2b>¶
　　插香於道相傳可以祛疾¶
　二月三日會城逰龍泉觀還憇石嘴莊為臨江之飲¶
　　歌咏為樂各郡於其勝地效修禊事¶
　清明插栁墓祭¶
　三月三日謁真武廟於西山羅漢寺或東之鳴鳯山¶
　　金殿或先期赴易隆中和山行兩日程或負香之¶
　　襄陽謁武當山往返數月¶
　十三日大理開市於演武場集商賈聚四方之貨交¶
<pb:KR2k0055_WYG_008-3a>¶
　　易至十七日移城内二十日散市¶
　廿八日謁東嶽廟¶
　四月八日為浴佛會¶
　立夏日插皂莢枝紅花於户以厭祟圍灰牆脚以避蛇¶
　端陽懸艾虎繫續命縷飲菖蒲酒以角黍相饋¶
　六月朔日至六日各郡禮南斗祈年¶
　星回節俗謂之火把會在廿四五兩日斫松為燎高¶
　　丈餘入夜爭先燃之村落用以照田祈年以炬之¶
<pb:KR2k0055_WYG_008-3b>¶
　　明暗占歲之豐歉街市兒童搗松脂末互相燒灑¶
　　為戲比户刴生飲酒漢夷同之(相傳漢時有夷婦/阿南夫為人所殺)¶
　　(誓不從賊以是日赴火死國人哀之因為此會焚/一云南詔皮羅閣欲并五詔將誘會於松明樓)¶
　　(殺之鄧晱詔妻慈善測其謀勸夫勿赴夫不從以/鐵釧約夫臂既而果被焚慈善認釧得夫屍歸葬)¶
　　(皮羅閣聞其賢欲娶之慈善閉城死節滇人以是/日燃炬弔之  一云孔明以是日擒孟獲侵夜入)¶
　　(城父老設燎以迎後遂/相沿成俗未知孰是)¶
　七夕婦女穿鍼乞巧以瓜果祀織女星¶
　中元祭先於家廟或焚紙衣楮鏹夜放河燈¶
<pb:KR2k0055_WYG_008-4a>¶
　中秋瓜餅祭月¶
　九月朔日至九日禮北斗祈年¶
　重陽登髙飲茱萸酒以麵簇諸菓為花糕親識相酬¶
　　饋¶
　十月祀先墓祭¶
　長至相賀各以糍餌相饋¶
　臘八日作五味粥¶
　廿四日祀竈¶
<pb:KR2k0055_WYG_008-4b>¶
　除夕飲分歲酒先少後老煨爐守歲四更迎竈¶
　婚嫁仍遵行六禮先求女庚帖隨通媒妁繼請親長¶
　　之尊貴者向女家致主人意既諾則二姓互相酬¶
　　拜具啓下定儀將娶則請期納幣而後親迎焉其¶
　　儀物豐儉各稱其力¶
　䘮禮舊俗尚奢凡弔客皆醼待且有酬贈致缺費而¶
　　停䘮不舉者今易以檳榔清茶甚便至崇信釋道¶
　　建齋誦經其風固大概相同也若火葬則夷民行¶
<pb:KR2k0055_WYG_008-5a>¶
　　之今亦有卜地以葬者¶
　祭祀豐儉隨力竭誠以享惟愚民間有惑於淫祀者¶
　宴會舊尚儉約服飾亦崇樸素今會城大邑客民雜¶
　　處漸以華美相競其餘猶知愛惜土物無替初服¶
　　焉¶
　覆屋各省專用版瓦滇中兼用&KR1877;瓦相傳滇中多風¶
　　明初特勅許用¶
　日中為市率名曰街以十二支所屬分為各處街期¶
<pb:KR2k0055_WYG_008-5b>¶
　　如子日名䑕街丑日名牛街之類街期各處錯雜¶
　　以便貿遷昔多用貝俗名曰&KR1684;子一枚曰莊四莊¶
　　曰手四手曰苗五苗曰索按許氏説文曰古者貨¶
　　貝而寳龜至周而有泉至秦乃廢貝行泉漢書曰¶
　　王莽時大貝四寸八分以上二枚為一朋直二百¶
　　十六牝貝三寸六分以上一朋直五十公貝二寸¶
　　四分以上一朋直三十小貝寸二分以上一朋直¶
　　十不盈寸二分不得為朋每枚直錢三是為貨貝¶
<pb:KR2k0055_WYG_008-6a>¶
　　繇是觀之漢時錢貝竝行秦亦不能盡廢之也貨¶
　　殖傳貝五種大貝牝貝公貝小貝不成貝不成貝¶
　　者不用惟大貝直錢多餘三種皆今所用也然則¶
　　漢末天下尚用之今所用乃小貝之尤細者晉郭¶
　　璞贊云先民有作龜貝為貨貴以文采賈以小大¶
　　簡易則資犯而不過蓋用錢則有檢選用貝則枚¶
　　數而已故曰簡易則資也秦滅六國惟楚莊蹻王¶
　　滇秦雖使常頞畧五尺道然未嘗屬秦故貨貝之¶
<pb:KR2k0055_WYG_008-6b>¶
　　在南中獨不變明嘉靖乙未滇人掘玉案山得大¶
　　黄布刀製如罄折衡重三錢考之泉志蓋王莽時¶
　　鑄也然則漢世之泉固嘗行於滇矣天啓甲子又¶
　　有鋤地得錢者其色盡緑其郭不甚厚其方孔較¶
　　他錢為巨左右書五銖二字考五銖錢起於漢元¶
　　狩間劉禹錫先主廟詩有勢分三足鼎業復五銖¶
　　錢之句是後晉鑄之梁又鑄之皆曰五銖然背所¶
　　識字磨滅不知何時又滇中凡葬禮皆以古錢入¶
<pb:KR2k0055_WYG_008-7a>¶
　　壙中斯錢也果前代通用而今出之土抑亦昔人¶
　　所殉葬物也明天啓以後銀貴&KR1684;賤遂滯不行轉¶
　　發夷方¶
本朝錢法流通乆不復用姑備志以存舊俗云¶
　　通省夷俗不一具載種人¶
雲南府¶
　民遵禮教畏法度士大夫多材能尚節義彬彬文獻¶
　與中州埒(舊/志)兵民錯居閭閻櫛比野安耕鑿户習詩¶
<pb:KR2k0055_WYG_008-7b>¶
　書民無告訐之風士有干謁之恥¶
曲靖府¶
　黽勉耕織兼事商賈習尚儉樸崇信釋教(舊/志)士重亷¶
　恥與物和平民少游惰其性易使(郡/志)¶
臨安府¶
　士秀而文崇尚氣節民專稼穡盡力田疇衣冠禮度¶
　同於中州(舊/志)敬老崇文人多畏法婚禮近古戸習詩¶
　書科第人才盛於諸郡(郡/志)¶
<pb:KR2k0055_WYG_008-8a>¶
澂江府¶
　士習詩書科目不替民務耕織力本勤生(舊/志)重穡事¶
　不習工商務潛修恥為標榜俗勁以樸性質而淳¶
武定府¶
　俗尚剛悍號稱難治建學之後舊習漸遷(舊/志)民樸而¶
　儉士質而慤(郡/志)地鮮肥饒咸勤耕鑿文采未足愿厚¶
　有餘¶
廣西府¶
<pb:KR2k0055_WYG_008-8b>¶
　士知向學民務力田風化既行習俗漸改(舊/志)鮮為商¶
　販不慕浮華尚存喬野之風殊有恬熈之樂¶
廣南府¶
　苗猓雜居性緩力弱病不服藥專禱鬼神喜食諸蟲¶
　刻木為契(圖/説)人盡刀耕不治末業山多磽确歳少豐¶
　收沙儂蠢樸無能習俗寛柔易使¶
元江府¶
　蠻種繁處淳悍不同縁箐而居尚巫信鬼設流之後¶
<pb:KR2k0055_WYG_008-9a>¶
　風化漸開(圖/説)稍知禮義頗務耕桑□夷柔懦而無能¶
　蠻猓兇頑而難治¶
開化府¶
　刻木為信不習文字不喜搆訟崇巫祀鬼遷徙無常¶
　設流之後學校既開習俗漸改漢人稍寄居焉(郡/志)土¶
　田多美稼穡易豐野有質樸之風户鮮囂淩之習¶
鎮沅府¶
　郡多僰夷信鬼尚巫婦人不施粉澤産子多浴於江(舊/志)¶
<pb:KR2k0055_WYG_008-9b>¶
　力弱性緩風氣近於寛柔火種刀耕人情習於勞苦¶
東川府¶
　俗尚戰爭居多板屋(明一/統志)其氣剽悍其性猜疑猓蠻¶
　易與為非苗民猶知奉法服食婚䘮尚多夷習¶
昭通府¶
　改土歸流夷多漢少風氣剛勁習俗兇頑出入佩刀¶
　以隨相見去帽為禮居多木棚擊齒乃娶(男子十五/六歳擊去)¶
　(左右兩/齒乃娶)¶
<pb:KR2k0055_WYG_008-10a>¶
普洱府¶
　人多頑蠢地寡蓄藏衣食仰給茶山服飾率從樸素¶
　崇信巫鬼未革夷風¶
大理府¶
　高山大川鍾靈毓秀代有人物(唐樊/綽志)居人能農不能¶
　賈習俗信儒亦信釋天性質直人多好義明時甲科¶
　為兩迤之首(舊/志)家無糜費市無惰民族多白人咸敬¶
　神明而重犯法焉(郡/志)¶
<pb:KR2k0055_WYG_008-10b>¶
楚雄府¶
　土壤肥饒士人務學鹽井之利贍於列郡故其人裕而¶
　畏法(樊綽/志)地當孔道不慕紛華(舊/志)民習勤勞安於儉¶
　約婦人不尚粧飾雖貧恥為妾媵婚䘮無越禮之譏¶
　文風有日盛之勢¶
姚安府¶
　盡力畎畝家有常給氣習既遷人文漸盛(舊/志)士大夫¶
　樂談名理民間施予相尚(郡/志)土瘠民貧服食儉樸¶
<pb:KR2k0055_WYG_008-11a>¶
永昌府¶
　雍闓之畔吕凱等執忠絶域十有餘年守義不與交¶
　通永昌風俗敦直乃爾(三國/漢志)男事耕耘女工紡織騰¶
　越雖遠隔兩江衣冠人物與郡城竝稱(舊/志)婚䘮交際¶
　相尚以文服食宴會亦皆有節民淳訟簡安土重遷¶
鶴慶府¶
　氣誼相尚有燕趙風操觚摛辭亦以竒勝(滇/志)士習雅¶
　飭民風純樸俗尚儉約號稱易治(圖/説)塾序相望紡績¶
<pb:KR2k0055_WYG_008-11b>¶
　時聞農則畎畝維勤士亦虀鹽自勵¶
順寜府¶
　男耕女織鮮習文字九種襍居改流之後漸化漢俗¶
　(舊/志)士多渾樸人敦古道細民守分畏法崇尚節儉婚¶
　娶稱家為禮野無游民恆産不失(郡/志)里有葢藏鄉無¶
　剽劫士習雖陋民風自淳¶
永北府¶
　氣習樸野勤於耕織(明一/統志)地界極邊夷有數種人多¶
<pb:KR2k0055_WYG_008-12a>¶
　勇悍俗尚爭競¶
麗江府¶
　衣同漢制俗不頮澤板屋不陶焚骨不葬帶刀為飾¶
　服食儉約節令飲饋與列郡同(舊/志)地近䝉番好佛信¶
　鬼性同北鄙佩弩懸刀設流以後禮教漸興¶
䝉化府¶
　士人婚冠皆用家禮民間相尚樸質飲食衣服視列¶
　郡為儉(舊/志)士安誦讀俗逺澆漓號稱易治¶
<pb:KR2k0055_WYG_008-12b>¶
景東府¶
　民多僰夷性本馴樸田地舊皆種秫今則悉為禾稻¶
　人亦漸習經書土俗民風日改月化(舊/志)士簡民恬風¶
　和俗厚男女悉知辛勤士類咸敦禮教¶
　¶
　¶
　¶
　雲南通志卷八¶

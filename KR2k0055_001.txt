# -*- mode: mandoku-view; -*-
#+TITLE: 雲南通志
#+DATE: 2021-10-01 21:56:10.559467
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷一
<pb:KR2k0055_WYG_001-1a>¶
欽定四庫全書¶
　雲南通志卷一¶
　　圗說¶
　　首圗於志所以見山川形勢之全衍說於圗所以¶
　　著支派源流之辨圗之與說相因而竝重也雲南¶
　　幅貟甚廣蠻夷雜居聲教所訖罔不率俾¶
聖天子坐堂陛之上逺燭九有不待考圗按籍而萬里疆¶
　　域粲如指掌然王會有圗用彰明盛况今畨蒙交¶
<pb:KR2k0055_WYG_001-1b>¶
　　緬悉貢悉朝地益以闢民益以多將籌邊經逺之¶
　　謨於是焉在爰繪圗列說居部之首既以昭我¶
　國家一統無外之規且為裒時申畫者所必詳焉志¶
　　圗說¶
　　雲南全省圗說　雲南府圗說　曲靖府圗說　¶
　　臨安府圗說　　澂江府圗說　武定府圗說　¶
　　廣西府圗說　　廣南府圗說　元江府圗說¶
　　開化府圗說　　鎮沅府圗說　東川府圗說¶
<pb:KR2k0055_WYG_001-2a>¶
　　昭通府圗說　普洱府圗說　　大理府圗說　¶
　　楚雄府圗說　姚安府圗說　　永昌府圗說¶
　　鶴慶府圗說　順寧府圗說　　永北府圗說¶
　　麗江府圗說　蒙化府圗說　　景東府圗說¶
　　威逺圗說　　雲南諸江發源圗¶
¶
¶
¶
<pb:KR2k0055_WYG_001-2b>¶
¶
<pb:KR2k0055_WYG_001-3a>¶
¶
<pb:KR2k0055_WYG_001-4a>¶
¶
<pb:KR2k0055_WYG_001-5a>¶
　　為定西嶺為碧藏山折而北至羅次之玉龍山復¶
　　折而南至昆陽之鐵爐闗又東北為屼□山又北¶
　　為邵甸折而西南為𨹁山紆曲三疊旋轉如環乃¶
　　建省治焉曰楚雄曰姚安曰武定西北之輔車也¶
　　曰蒙景曰元江曰鎮沅西南之藩籬也曰澂江曰臨¶
　　安正南之屏蔽也曰廣南曰開化東南之保障也¶
　　曰曲靖曰廣西全省之咽喉也曰昭通曰東川北¶
　　門之鎖鑰也金沙江北折而歸四川蘭滄江南匯¶
<pb:KR2k0055_WYG_001-5b>¶
　　而入車里正東之水皆匯八達河入廣西正西之¶
　　水皆歸潞江入阿瓦而禮社一江發趙州至蒙化¶
　　厯楚雄而斜界其閒故分為東西兩迤此則雲南¶
　　之大較矣若夫霑曲一脉由黔入粤入楚入閩以¶
　　及江浙諸省雖按籍可稽而在滇言滇未暇侈陳¶
　　也¶
¶
¶
<pb:KR2k0055_WYG_001-6a>¶
¶
¶
¶
雲　　　　南　　　　府　　　　輿　　　　圖¶
¶
¶
¶
¶
<pb:KR2k0055_WYG_001-6b>¶
¶
<pb:KR2k0055_WYG_001-7a>¶
¶
<pb:KR2k0055_WYG_001-7b>¶
　　益州郡建於漢代蒙氏増築柘東遂為西南要地¶
　　善闡中慶名號雖更金碧山川古今不易天塹雄¶
　　封固非他郡可比所轄州縣自楚雄府之金橋山¶
　　而東髙處白華山脊則羅次是白華南指九峰層¶
　　纍如拍府治之肩則富民是禄豐發自羊溪易門¶
　　為其下委安寧鳳嶺之分支也昆陽鐵爐之别脈¶
　　也晉寧来自闗嶺宜良出於羅藏呈貢自七甸回¶
　　闗嵩明由梁山北折星羅碁布環拱昆明屹然一¶
<pb:KR2k0055_WYG_001-8a>¶
　　巨鎮也至於經涂九軌城隅九雉通邑大都四方¶
　　所視其取威也重矣哉¶
¶
¶
¶
¶
¶
¶
<pb:KR2k0055_WYG_001-8b>¶
¶
<pb:KR2k0055_WYG_001-9a>¶
¶
¶
¶
曲　　　　靖　　　　府　　　　輿　　　　圗¶
¶
¶
¶
¶
<pb:KR2k0055_WYG_001-9b>¶
¶
<pb:KR2k0055_WYG_001-10a>¶
¶
<pb:KR2k0055_WYG_001-10b>¶
　　曲靖舊属興古入滇道所必經自木容山至分秦¶
　　嶺起勝峯山府治在焉所轄六州二縣馬龍自負¶
　　金西分陸涼從木容南下霑益来自花山尋甸另¶
　　為一派松韶闗分支竝出一由炎方抵宣威一由¶
　　涼水至平彞一由分水入羅平四達交通全滇門¶
　　户白石瀟湘功山果馬之閒沐西平傅潁川南征¶
　　遺蹟猶可考而知也¶
¶
<pb:KR2k0055_WYG_001-11a>¶
¶
¶
¶
臨　　　　安　　　　府　　　　輿　　　　圗¶
¶
¶
¶
¶
<pb:KR2k0055_WYG_001-11b>¶
¶
<pb:KR2k0055_WYG_001-12a>¶
¶
<pb:KR2k0055_WYG_001-12b>¶
　　臨安幅員最廣所領四州四縣五長官司其原皆¶
　　發自新興之蒙習山一出老魯闗初分嶍峨縣再經¶
　　鐵冶所北枕晴山南臨瀘水建府治焉阿迷其盡¶
　　脉也一出夾雄山甸苴闗折為寧州一出曲陀闗¶
　　連開二縣曰河西曰通海皆逺隔曲江環繞府治¶
　　之北一過亞泥河渡龜樞經行最逺由玉屏山北¶
　　開石屏府治之西南也一自煥文山東出右拱納¶
　　樓左開蒙自府治之東南也左能諸司又在禮社¶
<pb:KR2k0055_WYG_001-13a>¶
　　江外另與元江共脈總其大概山多地廣接壤南¶
　　交為邊徼之雄封焉¶
¶
¶
¶
¶
¶
¶
<pb:KR2k0055_WYG_001-13b>¶
¶
<pb:KR2k0055_WYG_001-14a>¶
¶
¶
¶
澂　　　　江　　　　府　　　　輿　　　　　圗¶
¶
¶
¶
¶
<pb:KR2k0055_WYG_001-14b>¶
¶
<pb:KR2k0055_WYG_001-15a>¶
¶
<pb:KR2k0055_WYG_001-15b>¶
　　澂江在省㑹東南幅員初不甚廣自鐵爐闗東至¶
　　闗嶺起舞鳯山其麓即府治也仙湖在其左星雲環其¶
　　右江川縣發於疊翠山逆折而至西之新興又東¶
　　而鐵池河外隔有路南地雖簡僻亦號名疆扼臨¶
　　安之咽喉作省城之唇齒¶
¶
¶
¶
<pb:KR2k0055_WYG_001-16a>¶
¶
¶
¶
武　　　　定　　　　府　　　　輿　　　　圗¶
¶
¶
¶
¶
<pb:KR2k0055_WYG_001-16b>¶
¶
<pb:KR2k0055_WYG_001-17a>¶
¶
<pb:KR2k0055_WYG_001-17b>¶
　　武定在省治西北右龍川江左普渡河延袤五百¶
　　餘里所属二州一縣同出九盤山自虛仁驛至望¶
　　城闗為元謀縣又自白華山經勒品甸起獅子山¶
　　則附府之和曲也獅山東北為三台山為杉松營¶
　　折入禄勸州治撒甸一支又分自三台過幸邱山¶
　　而與東川接界荒崖斗絶密箐深林前明二鳳疊¶
　　訌夷俗素稱難馴我¶
　朝添設同知彈壓撫綏綢繆無遺䇿矣¶
<pb:KR2k0055_WYG_001-18a>¶
¶
¶
¶
廣　　　　西　　　　府　　　　輿　　　　圗¶
¶
¶
¶
¶
<pb:KR2k0055_WYG_001-18b>¶
¶
<pb:KR2k0055_WYG_001-19a>¶
¶
<pb:KR2k0055_WYG_001-19b>¶
　　廣西府原出曲靖松韶闗自白水驛至廢越州南¶
　　入府境為竒鶴為九華建府治焉東由英武山厯¶
　　恩榮嶺為師宗州西由龜山經撒普哨為彌勒州¶
　　至邱北諸山隔在八逹河外號為險逺竹園村小¶
　　江口交廣通衢實滇省東南之門户也¶
¶
¶
¶
<pb:KR2k0055_WYG_001-20a>¶
¶
¶
¶
廣　　　　南　　　　府　　　　輿　　　　圗¶
¶
¶
¶
¶
<pb:KR2k0055_WYG_001-20b>¶
¶
<pb:KR2k0055_WYG_001-21a>¶
¶
<pb:KR2k0055_WYG_001-21b>¶
　　廣南發於蒙自目則山連岡疊嶂不可勝紀南出¶
　　過舊維摩州之五嶆東入府境起花架袪丕諸山¶
　　土富州治在焉北出阿紀汛紅石巖府脈之所經¶
　　木王蓮花諸山之閒則府治是板郎速部連峰際¶
　　天科巖馬跡層崖疊峙西洋作池寳月為闗一人¶
　　守險萬夫坐廢儂智髙所由竄伏也前明富州交¶
　　阯構釁連兵而密邇山城無由洊及豈非有險足¶
　　恃乎第山多遐阻交廣皆通皈朝道路尤為要害¶
<pb:KR2k0055_WYG_001-22a>¶
　　云¶
¶
¶
¶
¶
¶
¶
¶
<pb:KR2k0055_WYG_001-22b>¶
¶
<pb:KR2k0055_WYG_001-23a>¶
¶
¶
¶
元　　　　江　　　　府　　　　輿　　　　圗¶
¶
¶
¶
¶
<pb:KR2k0055_WYG_001-23b>¶
¶
<pb:KR2k0055_WYG_001-24a>¶
¶
<pb:KR2k0055_WYG_001-24b>¶
　　元江府自¶
　本朝順治十六年改土設流遂為邊隅要地其山起¶
　　於楚雄府𥔲嘉廢縣禮社江界其左阿墨江界其¶
　　右哀牢山其正脊之南来者由因逺至自樂山建¶
　　為府治連峰倚天一江中瀉地多炎瘴所領新平¶
　　一縣又居禮社江之左控扼魯奎至他郎甸索閒¶
　　自為風氣數十年来習俗漸革户有詩書行與大¶
　　郡爭長矣¶
<pb:KR2k0055_WYG_001-25a>¶
¶
¶
¶
開　　　　化　　　　府　　　　輿　　　　圗¶
¶
¶
¶
¶
<pb:KR2k0055_WYG_001-25b>¶
¶
<pb:KR2k0055_WYG_001-26a>¶
¶
<pb:KR2k0055_WYG_001-26b>¶
　　開化本臨安三長官司地¶
　本朝康熙六年新設流官置大鎮所以控安南制土¶
　　夷也其地發脈蒙自縣之東山迤𨓦東出至府境¶
　　之秀石山折而北西華三十六峯疊翠層嵐拱翼¶
　　府治兼以九牛六詔環峙於後二台八戛左右紛¶
　　列而盤龍河水回繞曲抱洵属邊徼奥區往者沙¶
　　普搆釁恃為三窟自開設以来萑苻無警則控制¶
　　之道得也¶
<pb:KR2k0055_WYG_001-27a>¶
¶
¶
¶
鎮　　　　沅　　　　府　　　　輿　　　　圗¶
¶
¶
¶
¶
<pb:KR2k0055_WYG_001-27b>¶
¶
<pb:KR2k0055_WYG_001-28a>¶
¶
<pb:KR2k0055_WYG_001-28b>¶
　　鎮沅府自元時内附久列版圗其山脈来自景東¶
　　至府境之馬容山即其麓建府治焉把邊江遶其¶
　　左蘭滄江環其右樂板山為普洱之分支波弄山¶
　　乃威逺之的脈恩樂縣又在把邊江左另與元江¶
　　同派倚山作郡傍水為居習俗素號醇樸近者改¶
　　土設流酌其因革規制一新矣¶
¶
¶
<pb:KR2k0055_WYG_001-29a>¶
¶
¶
¶
東　　　　川　　　　府　　　　輿　　　　圗¶
¶
¶
¶
¶
<pb:KR2k0055_WYG_001-29b>¶
¶
<pb:KR2k0055_WYG_001-30a>¶
¶
<pb:KR2k0055_WYG_001-30b>¶
　　東川發脈於尋甸月狐山經凉水井至府境之波¶
　　羅箐左蔓海而右以濯建為府治金沙牛欄兩江¶
　　環遶近接霑尋屹為㑹城要地前此逺属四川且¶
　　委之禄氏承襲尋讎搆釁百年未有寧宇¶
　本朝設流以来復改隸滇南非若成都之鞭長不及其¶
　　頑梗不悛者既苗薅而髮櫛之休養生息巍然為¶
　　滇北藩蔽矣¶
¶
<pb:KR2k0055_WYG_001-31a>¶
¶
¶
¶
昭　　　　通　　　　府　　　　輿　　　　圗¶
¶
¶
¶
¶
<pb:KR2k0055_WYG_001-31b>¶
¶
<pb:KR2k0055_WYG_001-32a>¶
¶
<pb:KR2k0055_WYG_001-32b>¶
　　昭通古竇地甸發脈於曲靖之宣威州北入貴州¶
　　威寧州過牛街子經得勝坡入府境至二木那建¶
　　府治焉右循牛欄江畔經魯甸至九蓮峰為永善¶
　　縣治左自角魁河以東重山複嶺為鎮雄州治向¶
　　者屬於四川東接水西西通㑹理川黔交界閒久¶
　　為諸夷盤踞自改隸滇省平定土夷以後疆以周¶
　　索錫之嘉名遂成樂土矣¶
¶
<pb:KR2k0055_WYG_001-33a>¶
¶
¶
¶
普　　　　洱　　　　府　　　　輿　　　　圗¶
¶
¶
¶
¶
<pb:KR2k0055_WYG_001-33b>¶
¶
<pb:KR2k0055_WYG_001-34a>¶
¶
<pb:KR2k0055_WYG_001-34b>¶
　　普洱自¶
　本朝康熙三年改隸元江始移通判分守雍正七年¶
　　建府置兵遂為極邊重鎮其地出於鎮沅烏連山¶
　　把邊江界其左九龍江界其右玉屏與太乙諸山¶
　　環拱聳峙府治在焉思茅處其髙偏十二板納咸¶
　　資控制攸樂又逺在極南密邇車里且東西與老¶
　　撾阿瓦接壤雖多瘴癘實稱阨塞向時棄之徼外使¶
　　千里幅員坐成榛莽今則置郡而分守之戒休董¶
<pb:KR2k0055_WYG_001-35a>¶
　　威¶
　國家聲教訖於無方揆之禹迹宏逺矣¶
¶
¶
¶
¶
¶
¶
<pb:KR2k0055_WYG_001-35b>¶
¶
<pb:KR2k0055_WYG_001-36a>¶
¶
¶
¶
大　　　　理　　　　府　　　　輿　　　　圗¶
¶
¶
¶
¶
<pb:KR2k0055_WYG_001-36b>¶
¶
<pb:KR2k0055_WYG_001-37a>¶
¶
<pb:KR2k0055_WYG_001-37b>¶
　　大理西迤名區所轄四州三縣自鶴慶觀音山西¶
　　過黑水河至罷谷為浪穹縣至雲龍山為鄧川州¶
　　南入上闗蒼山十九峯横列如屏蒙氏據作西都¶
　　即今之府治是已其東為賔川州稍南為雲南縣¶
　　俱自梁王山發脈趙州在下闗外别從定西嶺分¶
　　支雲龍州西隔漾濞江又来自麗江之舊蘭州而¶
　　另為一脈者也鶴麗在其上游永昌為其後户東¶
　　控楚姚南連蒙景怒江洱海之險水目昆彌之峻¶
<pb:KR2k0055_WYG_001-38a>¶
　　表裏山河西南之重鎮也¶
¶
¶
¶
¶
¶
¶
¶
<pb:KR2k0055_WYG_001-38b>¶
¶
<pb:KR2k0055_WYG_001-39a>¶
¶
¶
¶
楚　　　　雄　　　　府　　　　輿　　　　圗¶
¶
¶
¶
¶
<pb:KR2k0055_WYG_001-39b>¶
¶
<pb:KR2k0055_WYG_001-40a>¶
¶
<pb:KR2k0055_WYG_001-40b>¶
　　楚雄西迤之咽喉也地居滇省之中治居岡脊之¶
　　上所轄二州三縣及附近之琅黑二井山脈来自¶
　　趙州之定西嶺過姚安之普淜入府境一折為九¶
　　臺為府治之鎮山再折為碧藏入南安州又過烏¶
　　龍嶺置廣通縣惟鎮南州别從英武南出定逺縣¶
　　又自鎮南東分寳應山琅井之原也真武洞之絶¶
　　頂峯黑井之主也龍川江出其北禮社江經其南¶
　　東通省會西連大理姚安北作屏藩元江承其下¶
<pb:KR2k0055_WYG_001-41a>¶
　　委雖曰一綫通衢實挈全省樞要¶
¶
¶
¶
¶
¶
¶
¶
<pb:KR2k0055_WYG_001-41b>¶
¶
<pb:KR2k0055_WYG_001-42a>¶
¶
¶
¶
姚　　　　安　　　　府　　　　輿　　　　圗¶
¶
¶
¶
¶
<pb:KR2k0055_WYG_001-42b>¶
¶
<pb:KR2k0055_WYG_001-43a>¶
¶
<pb:KR2k0055_WYG_001-43b>¶
　　姚安古髳濮地山與鎮南定逺同祖自普淜北折¶
　　至大哨分支經普昌闗一由老虎哨至龜祥山建¶
　　為府治一由仙景山出黎武為大姚縣白井即在¶
　　境内泡江右界龍川左環金沙横繞其北崇山修¶
　　谷廣野平疇形勢最為雄險漢設弄棟青蛉唐置¶
　　姚州都督武侯渡瀘取道於兹地利可知矣¶
¶
¶
<pb:KR2k0055_WYG_001-44a>¶
¶
¶
¶
永　　　　昌　　　　府　　　　輿　　　　圗¶
¶
¶
¶
¶
<pb:KR2k0055_WYG_001-44b>¶
¶
<pb:KR2k0055_WYG_001-45a>¶
¶
<pb:KR2k0055_WYG_001-45b>¶
　　永昌在瀾滄江外山自怒夷中南来經行數百里¶
　　起甘松開虎嶂棲賢諸山建府治置重鎮焉永平¶
　　在蘭滄江内逺出舊蘭州而與雲龍同脈騰越在¶
　　潞江龍川江外又自野人地界經滇灘闗起巃嵸¶
　　過干峩山而逆入者也吐畨野人遥連西北三宣¶
　　六慰錯處西南獨以東面接壤大理順寧乃控制¶
　　邊陲之重地明之中葉築八闗以固疆圉猶不免¶
　　時有侵軼今則¶
<pb:KR2k0055_WYG_001-46a>¶
皇威遐暢鴞集泮林咸懐我好音矣¶
¶
¶
¶
¶
¶
¶
¶
<pb:KR2k0055_WYG_001-46b>¶
¶
<pb:KR2k0055_WYG_001-47a>¶
¶
¶
¶
鶴　　　　慶　　　　府　　　　輿　　　　圗¶
¶
¶
¶
¶
<pb:KR2k0055_WYG_001-47b>¶
¶
<pb:KR2k0055_WYG_001-48a>¶
¶
<pb:KR2k0055_WYG_001-48b>¶
　　鶴慶之地與麗江犬牙相入麗江居滇南上游鶴¶
　　慶之維西魯甸又居麗江之上游故麗江漢藪老¶
　　君諸山皆自魯甸来而鶴慶府治之覆釡山與劍¶
　　川州治之金華山又皆自麗江老君山来者也惟¶
　　中甸居府治之北境逺在金沙江外實為鶴麗之¶
　　藩籬曩者棄為甌脫門户尚虞其孤今則窮荒稽¶
　　服故地来歸巴塘拖枝閒設城置戍不惟居重可¶
　　以御輕而疆圉式廓擬之九有有截何以加哉¶
<pb:KR2k0055_WYG_001-49a>¶
¶
¶
¶
順　　　　寧　　　　府　　　　輿　　　　圗¶
¶
¶
¶
¶
<pb:KR2k0055_WYG_001-49b>¶
¶
<pb:KR2k0055_WYG_001-50a>¶
¶
<pb:KR2k0055_WYG_001-50b>¶
　　順寧慶甸舊疆也其山初與永昌共脈自永昌之¶
　　石㵎分支過哀牢至府境起九樓經樂平至鳳山¶
　　建為府治雲州自泮山東分右甸從明山南發永¶
　　鎮闗分水嶺又自右甸分支而訖於孟定者也谿¶
　　谷阻深雄闗峻峙外藉諸猛為藩籬内以蒙永作¶
　　屏蔽亦邊方阨塞之區¶
¶
¶
<pb:KR2k0055_WYG_001-51a>¶
¶
¶
¶
永　　　　北　　　　府　　　　輿　　　　圗¶
¶
¶
¶
¶
<pb:KR2k0055_WYG_001-51b>¶
¶
<pb:KR2k0055_WYG_001-52a>¶
¶
<pb:KR2k0055_WYG_001-52b>¶
　　永北在金沙江外其地發於蒙番大雪山經舊永¶
　　寧厯廢蒗蕖循觀音河至海𦝫舖折為府治三面¶
　　臨江千峯遶郭北拒蒙番東阻蠻部掎角鶴慶作¶
　　大理之藩籬引控諸司為姚安之屏蔽添置重鎮¶
　　永固封疆邊籌備矣¶
¶
¶
¶
<pb:KR2k0055_WYG_001-53a>¶
¶
¶
¶
麗　　　　江　　　　府　　　　輿　　　　圗¶
¶
¶
¶
¶
<pb:KR2k0055_WYG_001-53b>¶
¶
<pb:KR2k0055_WYG_001-54a>¶
¶
<pb:KR2k0055_WYG_001-54b>¶
　　麗江古越巂屬地發脈於老君山東過石鼓經阿¶
　　喜汛至象嶺之麓建府治焉¶
　本朝雍正元年設流官築城池為極邊重地黄山西¶
　　環吳烈東峙漾工襟帶西南金沙繞其東北坵塘¶
　　作鶴慶之咽喉石門實吐番之要路元世祖革囊¶
　　濟江取道於此我¶
　朝天威逺播中甸復歸¶
廟謀所及坤維奠焉固不徒誇形勢也¶
<pb:KR2k0055_WYG_001-55a>¶
¶
¶
¶
䝉　　　　化　　　　府　　　　輿　　　　圗¶
¶
¶
¶
¶
<pb:KR2k0055_WYG_001-55b>¶
¶
<pb:KR2k0055_WYG_001-56a>¶
¶
<pb:KR2k0055_WYG_001-56b>¶
　　蒙化為細奴邏耕牧地幅員甚狹¶
　本朝雍正八年裁楚雄定邊縣隸之始加式廓焉其¶
　　山起於定西嶺至甸頭東分由伏虎山入盟石為¶
　　府治西為天耳山過巃𭖂則景東諸府之原也陽¶
　　江繞其西北靈應雄於東南雖僻在葉榆下流而¶
　　四山環拱形勢險固¶
¶
¶
<pb:KR2k0055_WYG_001-57a>¶
¶
¶
¶
景　　　　東　　　　府　　　　輿　　　　圗¶
¶
¶
¶
¶
<pb:KR2k0055_WYG_001-57b>¶
¶
<pb:KR2k0055_WYG_001-58a>¶
¶
<pb:KR2k0055_WYG_001-58b>¶
　　景東為南詔銀生舊地其原出於蒙化之天耳山¶
　　入府境為蒙樂山綿亘三百餘里府治建於其麓¶
　　鶴籠北拱錦屏南開蘭滄右環把邊左界幅貟雖¶
　　不甚廣而形勝最為完密據鎮沅之上游扼魯魁¶
　　之吭臂¶
¶
¶
¶
<pb:KR2k0055_WYG_001-59a>¶
¶
¶
¶
威　　　　　逺　　　　　輿　　　　　　圗¶
¶
¶
¶
¶
<pb:KR2k0055_WYG_001-59b>¶
¶
<pb:KR2k0055_WYG_001-60a>¶
¶
<pb:KR2k0055_WYG_001-60b>¶
　　威逺舊為土州¶
　本朝始改設流官同知於舊州北百二十里之抱母¶
　　井用建治所兼筦鹽筴之利其山脈来自鎮沅之¶
　　波弄山杉木江自恩樂迤𨓦而南環抱治前寳谷¶
　　江源自景東流繞治右而蘭滄一江界其西北會¶
　　境内諸水南注於九龍據普洱之上游作鎮沅之¶
　　南蔽焉磊鐘白馬諸山嵯峩嵽𡺼猓僰雜居江外¶
　　密箐重崕接連阿瓦自設流以来翦其鯨鯢就我¶
<pb:KR2k0055_WYG_001-61a>¶
　　疆索漸闢蠶叢矣¶
¶
¶
¶
¶
¶
¶
¶
<pb:KR2k0055_WYG_001-61b>¶
¶
<pb:KR2k0055_WYG_001-62a>¶
¶
¶
¶
雲　　南　　諸　　江　　　發　　源　　　圗¶
¶
¶
¶
¶
<pb:KR2k0055_WYG_001-62b>¶
¶
<pb:KR2k0055_WYG_001-63a>¶
¶
<pb:KR2k0055_WYG_001-63b>¶
¶
<pb:KR2k0055_WYG_001-64a>¶
¶
<pb:KR2k0055_WYG_001-64b>¶
¶
<pb:KR2k0055_WYG_001-65a>¶
¶
<pb:KR2k0055_WYG_001-65b>¶
¶
¶
¶
¶
¶
¶
¶
¶
　雲南通志卷一¶

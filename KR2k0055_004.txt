# -*- mode: mandoku-view; -*-
#+TITLE: 雲南通志
#+DATE: 2015-08-24 22:43:10.673152
#+PROPERTY: ID KR2k0055
#+PROPERTY: BASEEDITION WYG    
#+PROPERTY: JUAN 卷五
<pb:KR2k0055_WYG_004-1a>¶
欽定四庫全書¶
　雲南通志卷五¶
　　疆域(附形/勢)¶
　　滇巖疆也北䝉蕃南交阯西緬甸皆與外域接壤¶
　　惟東北與黔蜀粤西鄰中間夷猓交錯喜則人怒¶
　　則獸控制撫御厥惟艱哉官斯土者嚴内外之限¶
　　斯伏莽無虞慎郊圻之守斯民志有定凡勸農敬¶
　　教戢暴詰戎諸政一一經理於平時周防於無事¶
<pb:KR2k0055_WYG_004-1b>¶
　　將西南萬里而遙莫非德澤之所涵濡風聲之所¶
　　鼓動茫茫疆索永奠於坤維矣至其與封畛相繫¶
　　屬者則詳覽形勢具知四封阨塞彊弱之處亦經¶
　　國之逺圖也志疆域形勢附焉¶
雲南通省¶
　滇在西南邊徼其地東至廣西泗城府界七百五十¶
　里西至神䕶闗接野人界一千七百六十里南至交¶
　阯界七百五十里北至四川會理州界四百里東南¶
<pb:KR2k0055_WYG_004-2a>¶
　至廣西鎮安府界一千一百四十里西南至天馬闗¶
　接緬甸界二千三百一十里東北至貴州普安州界¶
　四百三十里西北至吐蕃界二千里東西廣二千五¶
　百一十里南北袤一千一百五十里自省達　京師¶
　八千二百里¶
雲南府¶
　即會城其地東至澂江府路南州界一百二十五里¶
　西至楚雄府廣通縣界二百四十五里南至澂江府¶
<pb:KR2k0055_WYG_004-2b>¶
　新興州界一百五十五里北至曲靖府尋甸州界一¶
　百四十三里東南至澂江府河陽縣界八十四里西¶
　南至楚雄府南安州界四百二十二里東北至尋甸¶
　州界二百三十里西北至武定府和曲州界一百六¶
　十里東西廣三百七十里南北袤二百九十八里附¶
　郭為昆明縣(東至嵩明州界六十里西至安寧州界/四十里南至呈貢縣界三十里北至嵩)¶
　(明州界五十里東南至宜良縣界一百一十里西南/水路至昆陽州界七十里東北至嵩明州界五十里)¶
　(西北至富民/縣界四十里)府西北七十里為富民縣(東至嵩明州/界三十里西)¶
<pb:KR2k0055_WYG_004-3a>¶
　(至羅次縣界三十里南至昆明縣界三十里北至武/定府和曲州界四十里東南至昆明縣界五十里西)¶
　(南至安寧州界三十五里東北至曲靖府尋/甸州界四十里西北至羅次縣界三十里)府東一¶
　百二十里為宜良縣(東至澂江府路南州界二十里/西至呈貢縣界四十里南至澂)¶
　(江府河陽縣界三十里北至嵩明州界三十里東南/至路南州界三十里西南至河陽縣界三十里東北)¶
　(至曲靖府陸凉州界三十里/西北至昆明縣界五十里)府西北一百三十里為¶
　羅次縣(東至富民縣界三十里西至禄豐縣界三十/里南至安寧州界六十里北至武定府和曲)¶
　(州界三十里東南至富民縣界三十里西南至禄豐/縣界一百二十里東北至富民縣界二十里西北至)¶
　(和曲州界/三十五里)府南九十里為晉寧州(東至澂江府河陽/縣界五里西至昆)¶
<pb:KR2k0055_WYG_004-3b>¶
　(陽州界三十里南至河陽縣界十里北至呈貢縣界/五十里東南至河陽縣界十里西南至澂江府江川)¶
　(縣界五十里東北至呈貢縣界八/里西北水路至昆明縣界八十里)府南四十里為呈¶
　貢縣(東至宜良縣界五十里西至昆明縣界十里南/至晉寧州界五十里北至昆明縣界十里東南)¶
　(至澂江府河陽縣界四十里西南至晉寧州界五十/里東北至昆明縣界四十里西北水路至昆明縣界)¶
　(四十/里)府西七十里為安寧州(東至昆明縣界二十里/西至祿豐縣界六十里)¶
　(南至昆陽州界十五里北至羅次縣界六十里東南/至昆陽州界二十里西南至易門縣界九十里東北)¶
　(至富民縣界六十里西/北至羅次縣界七十里)府西北二百一十里為禄豐¶
　縣(東至羅次縣界三十里西至楚雄府廣通縣界三/十五里南至易門縣界一百二十里北至廣通縣)¶
<pb:KR2k0055_WYG_004-4a>¶
　(界三十五里東南至安寧州界九十里西南至楚雄/府南安州界七十五里東北至武定府和曲州界四)¶
　(十里西北至廣通/縣界二十五里)府南一百二十里為昆陽州(東至/晉寧)¶
　(州界二十里西至易門縣界九十里南至澂江府新/興州界三十里北至昆明縣界四十里東南至澂江)¶
　(府江川縣界五十里西南至楚雄府南安州界三百/二里東北水路至昆明縣界五十里西北至安寧州)¶
　(界八/十里)府西南二百五十里為易門縣(東至昆陽州界/三十里西至楚)¶
　(雄府南安州界一百里南至臨安府㠄峩縣界六十/里北至祿豐縣界三十里東南至昆陽州界三十五)¶
　(里西南至㠄峩縣界六十里東北至安寧/州界三十五里西北至南安州界一百里)府東北一¶
　百三十里為嵩明州(東至曲靖府尋甸州界五十里/西至昆明縣界七十里南至昆)¶
<pb:KR2k0055_WYG_004-4b>¶
　(明縣界六十里北至㝷甸州界十五里東南至宜良/縣界三十里西南至昆明縣界七十里東北至東川)¶
　(府界二百里西北至/富民縣界六十里)¶
曲靖府¶
　在省東其地東至貴州普安州界一百七十里西至¶
　雲南府嵩明州界二百二十里南至廣西府界一百¶
　七十里北至貴州威寧州界四百五十里東南至貴¶
　州普安州界二百五十八里西南至澂江府路南州¶
　界一百三十一里東北至貴州威寧州界二百七十¶
<pb:KR2k0055_WYG_004-5a>¶
　里西北至武定府禄勸州界四百六十七里由府至¶
　省三百里東西廣三百九十里南北袤六百二十里¶
　附郭為南寧縣(東至平彛縣界七十五里西至馬龍/州界二十里南至陸凉州界一百里)¶
　(北至霑益州界二十五里東南至羅平州界三十里/西南至馬龍州界十八里東北至平彝縣界二十八)¶
　(里西北至馬龍/州界二十五里)府北三十里為霑益州(東至平彜縣/界八十里西)¶
　(至東川府界一百八十里南至南寧縣界五里北至/宣威州界一百二十里東南至陸凉州界九十里西)¶
　(南至馬龍州界十五里東北至貴州普安/州界九十里西北至東川府界九十里)府南一百¶
　二十里為陸凉州(東至羅平州界八十里西至馬龍/州界五十里南至澂江府路南州)¶
<pb:KR2k0055_WYG_004-5b>¶
　(界七十里北至南寧縣界五十里東南至廣西府師/宗州界六十里西南至雲南府宜良縣界九十五里)¶
　(東北至南寧縣界五十里/西北至南寧縣界五十里)府西南五十里為馬龍州¶
　(東至南寧縣界二十五里西至尋甸州界七十里南/至陸凉州界六十里北至霑益州界三十里東南至)¶
　(陸凉州界六十里西南至澂江府路南州界八十里/東北至霑益州界五十五里西北至尋甸州界五十)¶
　(里/)府東南二百七十里為羅平州(東至貴州普安州/界九十里西至廣)¶
　(西府師宗州界五十里南至廣南府界一百一十里/北至南寧縣界九十里東南至普安州界一百里西)¶
　(南至師宗州界八十里東北至平彝縣/界七十五里西北至陸凉州界八十里)府西一百三¶
　十里為尋甸州(東至馬龍州界七十五里西至武定/府禄勸州界三百里南至雲南府嵩)¶
<pb:KR2k0055_WYG_004-6a>¶
　(明州界六十里北至東川府界七十里東南至馬龍/州界五十里西南至嵩明州界六十里東北至東川)¶
　(府界一百一十五里西北/至東川府界一百八十里)府東北九十里為平彝縣¶
　(東至貴州普安州界四十里西至南寜縣界四十里/南至羅平州界二百二十里北至霑益州界十五里)¶
　(東南至羅平州界四十里西南至南寧縣界一百一/十里東北至霑益州界六十七里西北至馬龍州界)¶
　(一百七/十里)府東北二百三十里為宣威州(東至貴州普/安州界七十)¶
　(里西至東川府界一百里南至霑益州界四十五里/北至貴州威寧州界一百三十里東南至普安州界)¶
　(一百六十里西南至尋甸州界九十五里東北至威/寧州界一百五十里西北至東川府界一百二十五)¶
　(里/)¶
<pb:KR2k0055_WYG_004-6b>¶
臨安府¶
　在省東南其地東至開化府界三百二十里西至元¶
　江府界二百五十里南至交阯界二百五十里北至¶
　澂江府江川縣界二百三十里東南至開化府界二¶
　百七十五里西南至元江府界二百九十里東北至¶
　廣西府彌勒州界三百四十里西北至元江府新平¶
　縣界三百六十里由府至省四百三十里東西廣五¶
　百七十里南北袤四百八十里附郭為建水州(東至/阿迷)¶
<pb:KR2k0055_WYG_004-7a>¶
　(州界三十里西至石屏州界四十里南至䝉自縣界/五十里北至通海縣界一百六十里東南至䝉自縣)¶
　(界二百八十里西南至納樓司界六十里東北至/寧州界一百三十里西北至石屏州界三十里)府¶
　西八十里為石屏州(東至建水州界四十里西至元/江府界一百五十里南至納樓)¶
　(司界二百里北至通海縣界一百五十五里東南至/建水州界九十八里西南至元江府界一百七十里)¶
　(東北至建水州界六十里/西北至㠄峩縣界一百里)府東一百二十里為阿迷¶
　州(東至開化府界二百里西至建水州界九十里南/至䝉自縣界五里北至廣西府彌勒州界三十里)¶
　(東南至䝉自縣界三十六里西南至納樓司界一百/五十里東北至彌勒州界二十里西北至建水州界)¶
　(六十/里)府東北二百五十里為寧州(東至廣西府彌勒/州界九十里西至)¶
<pb:KR2k0055_WYG_004-7b>¶
　(通海縣界三十里南至建水州界九十五里北至澂/江府江川縣界五十里東南至䝉自縣界八十里西)¶
　(南至建水州界七十里東北至澂江府河/陽縣界七十里西北至江川縣界四十里)府東北一¶
　百五十里為通海縣(東至寧州界十里西至河西縣/界二十里南至建水州界二十)¶
　(里北至寧州界五十里東南至建水州界五十一里/西南至石屏州界六十里東北至寧州界二十里西)¶
　(北至河西縣/界十五里)府西北一百八十里為河西縣(東至寧/州界三)¶
　(十里西至㠄峩縣界四十里南至通海縣界五里北/至澂江府江川縣界四十五里東南至通海縣界十)¶
　(五里西南至石屏州界五十里東北至寧州/界五十里西北至澂江府新興州界三十里)府西二¶
　百六十里為㠄峩縣(東至河西縣界一里西至元江/府新平縣界一百里南至石屏)¶
<pb:KR2k0055_WYG_004-8a>¶
　(州界六十里北至雲南府易門縣界一百里東南至/河西縣界二里西南至石屏州界六十里東北至澂)¶
　(江府新興州界二十五里/西北至易門縣界一百里)府東南一百五十里為䝉¶
　自縣(東至開化府界三十里西至建水州界八十里/南至開化府界四十里北至阿迷州界八十里)¶
　(東南至開化府界六十五里西南至建水州界三十/里東北至阿迷州界五十里西北至建水州界六十)¶
　(里/)府西南一百四十里為虧容甸長官司(東至阿迷/州界二十)¶
　(里西至元江府界二十五里南至溪/處司界十里北至石屏州界十里)府西南一百八¶
　十里為納樓茶甸長官司(東至納更土巡檢司界七/十里西至元江府界一百)¶
　(三十里南至元江府界一百五/十里北至建水州界九十五里)府西南二百里為落¶
<pb:KR2k0055_WYG_004-8b>¶
　恐甸長官司(東至溪處司界七十里西至元江府界/一百三十里南至建水州界九十五里)¶
　(北至思陀司/界十五里)府西南二百三十里為左能寨長官司¶
　(東至落恐司界三十里西至思阿司界十五里/南至溪處司界十五里北至思阿司界二十里)府西¶
　南二百五十里為思陀甸長官司(東至元江府界七/十里西至落恐司)¶
　(界三十里南至左能司界十五/里北至元江府界四十五里)¶
澂江府¶
　在省東南其地東至廣西府彌勒州界二百里西至¶
　雲南府晉寧州界三十六里南至臨安府寧州界一¶
<pb:KR2k0055_WYG_004-9a>¶
　百二十里北至雲南府呈貢縣界五十五里東南至¶
　彌勒州界二百五十三里西南至臨安府㠄峩縣界¶
　二百一十五里東北至雲南府宜良縣界七十里西¶
　北至呈貢縣界一百三十里由府至省一百二十里¶
　東西廣二百三十六里南北袤一百七十五里附郭¶
　為河陽縣(東至路南州界九十里西至雲南府晉寧/州界十里南至臨安府寧州界一百三十)¶
　(里北至雲南府呈貢縣界五十五里東南至寧州界/三十三里西南至江川縣界三十五里東北至雲南)¶
　(府宜良縣界七十里西北/至呈貢縣界二十九里)府西南九十里為江川縣¶
<pb:KR2k0055_WYG_004-9b>¶
　(東至臨安府寧州界五十里西至新興州界四十里/南水路至寧州界七十五里北至河陽縣界二十五)¶
　(里東南至寧州界二十里西南至臨安府河西縣界/三十里東北至河陽縣界二十五里西北至雲南府)¶
　(晉寧州界/三十里)府西南一百二十里為新興州(東至江川/縣界二十)¶
　(里西至雲南府昆陽州界五十里南至臨安府㠄峩/縣界五十里北至昆陽州界五十里東南至臨安府)¶
　(河西縣界四十四里西南至㠄峩縣界四十七里東/北至雲南府晉寧州界五十里西北至昆陽州界四)¶
　(十/里)府東一百三十里為路南州(東至廣西府界八十/里西至雲南府宜良)¶
　(縣界四十里南至臨安府寧州界九十里北至宜良/縣界二十五里東南至廣西府彌勒州界八十里西)¶
　(南至河陽縣界七十八里東北至曲靖府陸凉州/界六十里西北至曲靖府馬龍州界一百八十里)¶
<pb:KR2k0055_WYG_004-10a>¶
武定府¶
　在省西北其地東至曲靖府尋甸州界一百二十里¶
　西至姚安府大姚縣界二百四十里南至雲南府羅¶
　次縣界三十九里北至四川會理州界三百里東南¶
　至雲南府富民縣界四十五里西南至楚雄府定逺¶
　縣界八十六里東北至會理州界三百里西北至㑹¶
　理州界三百一十里由府至省二百四十里東西廣¶
　三百六十里南北袤三百三十九里附郭為和曲州¶
<pb:KR2k0055_WYG_004-10b>¶
　(東至禄勸州界十五里西至元謀縣界一百八十里/南至雲南府羅次縣界三十九里北至禄勸州界十)¶
　(五里東南至雲南府富民縣界五十里西南至雲南/府禄豐縣界一百二十里東北至祿勸州界十三里)¶
　(西北至姚安府大/姚縣界二百里)府西一百九十里為元謀縣(東至/和曲)¶
　(州界二十里西至姚安府大姚縣界四十里南至和/曲州界十五里北至和曲州界九十里東南至和曲)¶
　(州界三十里西南至楚雄府定逺縣界五十六里東/北至和曲州界一百里西北至大姚縣界一百里)¶
　府東北二十里為禄勸州(東至曲靖府尋甸州界一/百里西至和曲州界十里)¶
　(南至和曲州界五里北至四川會理州界三百里東/南至和曲州界三十五里西南至和曲州界三里東)¶
　(北至尋甸州界二百四十里/西北至會理州界三百里)府北一百九十里為撒¶
<pb:KR2k0055_WYG_004-11a>¶
　甸(東至東川府界一百里西至禄勸州界一百四十/里南至禄勸州界一百八里北至四川㑹理州界)¶
　(一百八十里東南至禄勸州界一百里西南至和曲/州界八十里東北至東川府界一百二十里西北至)¶
　(會理州界一/百三十里)¶
廣西府¶
　在省東南其地東至廣南府界三百里西至臨安府¶
　寧州界一百三十里南至臨安府阿迷州界二百里¶
　北至曲靖府陸凉州界一百八十五里東南至廣南¶
　開化二府界三百六十里西南至阿迷州界二百里¶
<pb:KR2k0055_WYG_004-11b>¶
　東北至曲靖府羅平州界二百六十四里西北至陸¶
　凉州界一百里由府至省四百里東西廣四百三十¶
　里南北袤三百八十五里府北八十里為師宗州(東/至)¶
　(曲靖府羅平州界四十里西至曲靖府陸凉州界五/十里南至本府界四十里北至陸凉州界五十里東)¶
　(南至廣西西隆州界三百一十里西南至本府界五/十里東北至羅平州界五十里西北至陸凉州界五)¶
　(十/里)府西九十里為彌勒州(東至本府界二十五里西/至臨安府寧州界八十里)¶
　(南至臨安府阿迷州界一百四十里北至本府界二/十里東南至廣南府界二百六十里西南至寧州界)¶
　(八十里東北至本府界三十里西/北至澂江府路南州界五十里)府東南二百九十¶
<pb:KR2k0055_WYG_004-12a>¶
　里為邱北(東至師宗州界二百里西至臨安府阿迷/州界一百二十里南至廣南府界四十五)¶
　(里北至本府界八十里東南至廣西西林縣界二百/五十里西南至開化府界一百六十里東北至師宗)¶
　(州界一百八十里西北至/彌勒州界一百三十四里)¶
廣南府¶
　在省東南其地東至廣西土田州界四百二十里西¶
　至開化廣西二府界三百里南至交阯界二百九十¶
　里北至廣西西林縣界一百四十里東南至廣西鎮¶
　安府界二百九十里西南至臨安府阿迷州界四百¶
<pb:KR2k0055_WYG_004-12b>¶
　里東北至廣西西隆州界二百一十里西北至廣西¶
　府彌勒州界三百里由府至省八百五十里東西廣¶
　七百二十里南北袤四百三十里府東二百六十五¶
　里為土富州(東至廣西土田州界一百里西至本府/界一百里南至廣西土鎮安州界三十)¶
　(里北至廣西泗/城府界一百里)¶
元江府¶
　在省南其地東至臨安府石屏州界一百里西至鎮¶
　沅府界二百里南至車里宣慰司界一千六百里北¶
<pb:KR2k0055_WYG_004-13a>¶
　至楚雄府南安州界五百里東南至交阯老撾界一¶
　千三百四十里西南至普洱府界四百七十里東北¶
　至臨安府㠄峩縣界五百里西北至鎮沅府界四百¶
　里由府至省七百九十里東西廣三百里南北袤二¶
　千一百里府東二百里為新平縣(東至臨安府㠄峩/縣界三十里西至)¶
　(鎮沅府恩樂縣界三百七十里南至本府界二百里/北至楚雄府南安州界三百里東南至臨安府石屏)¶
　(州界一百五十里西南至鎮沅府界九十六里東/北至㠄峩縣界五十里西北至恩樂縣界五百里)府¶
　西南一百六十里為他郎(東至本府界十五里西至/鎮沅府界一百六十里南)¶
<pb:KR2k0055_WYG_004-13b>¶
　(至普洱府界一百二十里北至新平縣界一百一十/里東南至本府界六百三十里西南至鎮沅府界二)¶
　(百五十里東北至本府界二十五/里西北至新平縣界一百五十里)¶
開化府¶
　在省東南其地東至交阯界四百六十里西至臨安¶
　府建水州界六百八十五里南至交阯界二百四十¶
　里北至廣南府界一百八十里東南至交阯界二百¶
　三十里西南至交阯界四百一十里東北至廣南府¶
　界二百二十里西北至臨安府阿迷州界一百八十¶
<pb:KR2k0055_WYG_004-14a>¶
　五里由府至省七百一十里東西廣一千一百四十¶
　五里南北袤四百二十里附郭為文山縣(四至同府/雍正六年)¶
(欽差侍郎杭奕禄學士任蘭枝以白馬小賭咒河為界/賜交阯鉛厰河内地四十里遂)¶
鎮沅府¶
　在省南其地東至元江府界一百里西至順寧府雲¶
　州界二百四十里南至車里宣慰司界六百三十里¶
　北至景東府界六十里東南至普洱府界八十里西¶
　南至景東府界三百里東北至元江府新平縣界二¶
<pb:KR2k0055_WYG_004-14b>¶
　百九十里西北至䝉化府舊定邊縣界三百里由府¶
　至省一千二百里東西廣三百四十里南北袤六百¶
　九十里府北六十里為恩樂縣(東至元江府新平縣/界二百四十里西至)¶
　(本府界五十里南至本府界五十里北至景東府界/三十里東南至新平縣界八十里西南至本府界三)¶
　(十五里東北至景東府界一百二/十里西北至景東府界二十五里)¶
威逺府¶
　在省南其地東至普洱府界二百三十里西至順寧¶
　府界三百五十里南至思茅界二百四十里北至鎮¶
<pb:KR2k0055_WYG_004-15a>¶
　沅府界一百四十里東南至元江普洱二府界二百¶
　五十里西南至孟璉界四百里東北至鎮沅府界一¶
　百六十里西北至景東府界一百四十里由治至省¶
　一千五百九十里東西廣五百八十里南北袤三百¶
　八十里¶
東川府¶
　在省北其地東至貴州威寧州界二百里西至四川¶
　寧逺府界三百里南至曲靖府尋甸州界二百六十¶
<pb:KR2k0055_WYG_004-15b>¶
　里北至昭通府界一百六十里東南至曲靖府宣威¶
　州界一百三十里西南至武定府禄勸州界二百五¶
　十里東北至威寧州界一百七十里西北至四川會¶
　理州界四百五十里由府至省五百三十里東西廣¶
　五百里南北袤四百二十里附郭為㑹澤縣(四至/同府)¶
昭通府¶
　在省東北其地東至貴州威寧州界九十里西至四¶
　川寧逺府界四百九十里南至東川府界一百三十¶
<pb:KR2k0055_WYG_004-16a>¶
　里北至四川馬湖府界五百里東南至威寧州界四¶
　十里西南至威寧州界九十里東北至四川筠連縣¶
　界五百里西北至四川雷波衛界四百里由府至省¶
　一千一百六十里東西廣五百五十里南北袤六百¶
　三十里附郭為恩安縣(東至貴州威寧州界六十里/西至永善縣界一百六十五)¶
　(里南至魯甸界三十里北至大闗界二百里東南至/威寧州界四十里西南至東川府界一百四十里東)¶
　(北至鎮雄州界一百二十五里/西北至大闗界一百七十里)府東三百四十里為¶
　鎮雄州(東至四川永寧縣界三百里西至恩安縣界/三百四十里南至貴州威寧州界三十里北)¶
<pb:KR2k0055_WYG_004-16b>¶
　(至四川髙縣界三百一十里東南至貴州畢節縣界/四十里西南至威寧州界七十里東北至四川珙縣)¶
　(界二百六十里西北/至大闗界五百里)府西北二百三十里為永善縣¶
　(東至大闗界六十五里西至四川寧逺府界二百八/十里南至恩安縣界八十里北至四川屏山縣界二)¶
　(百四十里東南至恩安縣界一百三十里西南至恩/安縣界九十里東北水路至四川敘州府界七百里)¶
　(西北至寧逺府/界一百三十里)府北一百八十里為大闗(東至鎮雄/州界一百)¶
　(三十里西至永善縣界七十里南至恩安縣界九十/里北至四川宜賓縣界四百六十里東南至鎮雄州)¶
　(界六十里西南至恩安縣界一百三十里東北至永/善縣界二百七十里西北至永善縣界一百九十里)¶
　府西南四十里為魯甸(東至恩安縣界三十里西至/東川府界八十里南至貴州)¶
<pb:KR2k0055_WYG_004-17a>¶
　(威寧州界八十里北至永善縣界一百七十五里東/南至恩安縣界三十里西南至東川府界二百五十)¶
　(里東北至恩安縣界三十里西北/至四川雷波衛界一百八十五里)¶
普洱府¶
　在省南其地東至元江府界二百五十里西至威逺¶
　界一百八十里南至阿瓦界一千五十里北至鎮沅¶
　府界一百九十里東南至老撾南掌界一千四百一¶
　十里西南至莽緬界一千三百里東北至元江府界¶
　二百二十五里西北至威逺界一百三十里由府至¶
<pb:KR2k0055_WYG_004-17b>¶
　省一千二百三十里東西廣四百三十里南北袤一¶
　千二百四十里府南一百二十里為思茅(東至猛旺/界一百二)¶
　(十里西至孟璉界三百七十里南至本府界三十里/北至本府界四十里東南至攸樂界二百二十五里)¶
　(西南至江外猛阿界三百六十里東北至本府/界一百四十里西北至本府界一百七十里)府南¶
　六百五十里為攸樂(東至南掌界七百五十五里西/至孟璉界六百里南至車里界)¶
　(九十里北至思茅/界四百四十里)¶
大理府¶
　在省西其地東至姚安府姚州界二百八十里西至¶
<pb:KR2k0055_WYG_004-18a>¶
　永昌府保山縣界六百八十里南至䝉化府界七十¶
　里北至鶴慶府界一百五十里東南至䝉化府舊定¶
　邊縣界一百三十里西南至䝉化永昌二府界一百¶
　五十里東北至永北府界四百一十里西北至麗江¶
　府界六百二十八里由府至省八百九十里東西廣¶
　九百六十里南北袤二百二十里附郭為太和縣(東/至)¶
　(賓川州界二十里西至䝉化府界六十三里南至趙/州界三十里北至鄧川州界七十里東南至賓川州)¶
　(界三十里西南至瀾滄江界三百八十里東北至金/沙江界三百五十里西北至麗江府舊蘭州界五百)¶
<pb:KR2k0055_WYG_004-18b>¶
　(里/)府南六十里為趙州(東至雲南縣界六十五里西/至䝉化府界三十里南至楚)¶
　(雄府鎮南州界二百三十里北至太和縣界二十里/東南至雲南縣界六十五里西南至鎮南州界二百)¶
　(三十里東北至賓川州界三十里/西北至䝉化永昌二府界一百里)府東南一百四十¶
　里為雲南縣(東至姚安府白鹽井界二百里西至趙/州界二十五里南至趙州界一百里北)¶
　(至賓川州界四十里東南至姚安府姚州界九十五/里西南至趙州界四十五里東北至白鹽井界二百)¶
　(里西北至賓川/州界四十里)府北九十里為鄧川州(東至賓川州/界四十里西)¶
　(至浪穹縣界二十五里南至永昌府永平縣界八十/里北至永北府界一百四十里東南至太和縣界二)¶
　(十五里西南至雲龍州界三十里東北至永/北府界一百里西北至浪穹縣界九十里)府北一¶
<pb:KR2k0055_WYG_004-19a>¶
　百一十里為浪穹縣(東至鶴慶府界二十里西至雲/龍州界一百二十里南至鄧川)¶
　(州界八里北至鶴慶府界一百二十里東南至鄧川/州界十五里西南至永昌府永平縣界一百里東北)¶
　(至鶴慶府界五十五里西北/至劎川州界一百二十里)府東一百二十里為賓¶
　川州(東至雲南縣界四十里西至太和縣界一百二/十里南至雲南縣界五十里北至雲龍州界三)¶
　(十五里東南至姚安府姚州界四十里西南至趙州/界五十里東北至永北府界一百二十里西北至雲)¶
　(龍州界/六十里)府西五百里為雲龍州(東至浪穹縣界九十/里西至永昌府保山)¶
　(縣界一百八十里南至永昌府永平縣界八十里北/至麗江府界一百一十里東南至浪穹縣界二百四)¶
　(十里西南至保山縣界一百九十里東北至麗江府/舊蘭州界一百三十里西北至野人界二百二十六)¶
<pb:KR2k0055_WYG_004-19b>¶
　(里/)府南三百里為十二闗長官司(東至姚安府白鹽/井界一百二十里)¶
　(西至雲南縣界一百五十里南至姚安府/界三百里北至賓川州界一百七十里)¶
楚雄府¶
　在省西其地東至雲南府禄豐縣界一百五十五里¶
　西至大理䝉化二府界二百二十五里南至元江府¶
　界三百里北至姚安府大姚縣界二百二十五里東¶
　南至雲南府昆陽州界二百三十里西南至景東府¶
　界二百五十里東北至禄豐縣界一百五十八里西¶
<pb:KR2k0055_WYG_004-20a>¶
　北至姚安府姚州界二百四十二里由府至省四百¶
　二十里東西廣三百八十里南北袤五百二十五里¶
　附郭為楚雄縣(東至廣通縣界四十里西至鎮南州/界五十里南至南安州界四十五里)¶
　(北至定逺縣界四十五里東南至南安州界四十里/西南至鎮南州界一百三十里東北至廣通縣界四)¶
　(十里西北至姚安/府姚州界九十里)府西北七十里為鎮南州(東至楚/雄縣界)¶
　(二十里西至姚安府姚州界九十里南至楚雄縣界/二十里北至姚州界五十里東南至景東府界一百)¶
　(八十里西南至大理府趙州界二百二十四里東北/至定逺縣界二十里西北至姚安府大姚縣界七十)¶
　(里/)府東南五十里為南安州(東至雲南府易門縣界/一百四十里西至楚雄)¶
<pb:KR2k0055_WYG_004-20b>¶
　(縣界十里南至景東府界二百五十里北至楚雄縣/界五里東南至雲南府昆陽州界一百八十里西南)¶
　(至易門縣界一百里東北至廣通縣界/一百五十里西北至廣通縣界七十里)府北一百二¶
　十里為定逺縣(東至廣通縣界四十五里西至鎮南/州界二十五里南至楚雄縣界五十)¶
　(里北至姚安府大姚縣界一百三十里東南至廣通/縣界四十里西南至鎮南州界二十五里東北至武)¶
　(定府元謀縣界九十里西北/至姚安府姚州界三十里)府東七十里為廣通縣¶
　(東至雲南府禄豐縣界八十里西至楚雄縣界三十/里南至南安州界九十里北至定逺縣界四十里東)¶
　(南至雲南府易門縣界六十里西南至南安州界九/十里東北至武定府元謀縣界九十里西北至定逺)¶
　(縣界/十里)　府南一百七十里為&KR1095;嘉(東至南安州界六/十里西至景東府)¶
<pb:KR2k0055_WYG_004-21a>¶
　(界四十里南至元江府新平縣界/七十里北至楚雄縣界五十里)府西北一百五十¶
　里為直𨽻黑鹽井(東至武定府治二百里西至定逺/縣治七十里南至廣通縣治八十)¶
　(里北至武定府元謀縣治一百五十里東南至雲南/府禄豐縣治一百五十里西南至琅井治三十里東)¶
　(北至定逺縣治二里西北/至姚安府姚州治二百里)府東北一百二十里為直¶
　𨽻琅鹽井(四界俱屬/定逺縣)¶
姚安府¶
　在省西北其地東至楚雄府定逺縣界七十里西至¶
　大理府雲南縣界一百四十里南至楚雄府鎮南州¶
<pb:KR2k0055_WYG_004-21b>¶
　界七十里北至四川鹽源縣金沙江渡口界二百八¶
　十里東南至武定府元謀縣界一百六十五里西南¶
　至鎮南州界八十里東北至四川會理州界四百二¶
　十里西北至永北府界五百八里由府至省七百里¶
　東西廣二百一十里南北袤三百五十里附郭為姚¶
　州(東西南與府同北至大姚縣界二十五里東南至/楚雄府定逺縣界九十里西南至大理府雲南縣)¶
　(界二百七十里東北至大姚縣界二十/五里西北至雲南縣界二百四十里)府北六十里¶
　為大姚縣(東至武定府元謀縣界一百四十里西至/姚州界三十里南至姚州界四十五里北)¶
<pb:KR2k0055_WYG_004-22a>¶
　(至四川鹽源縣界二百一十里東南至楚雄府定逺/縣界一百三十里西南至姚州界三十里東北至四)¶
　(川會理州界三百六十五/里西北至姚州界四十里)府北一百二十里為直𨽻¶
　白鹽井(東至金沙江三百里西至大理府賓川州治/二百里南至本府治一百二十里北至鐵鎖)¶
　(橋一百二十里東南至大姚縣治九十里西南至大/理府雲南縣治二百四十里東北至阿拜河十里西)¶
　(北至天乙/山五十里)¶
永昌府¶
　在省西其地東至順寧府界一百四十里西至神䕶¶
　闗界五百五十里南至孟定土府界八百七十里北¶
<pb:KR2k0055_WYG_004-22b>¶
　至大理府雲龍州界二百五十里東南至順寧府界¶
　一百一十七里西南至天馬闗界一千一百一十里¶
　東北至雲龍州界三百五十二里西北至馬面闗界¶
　三百里由府至省一千二百里東西廣六百九十里¶
　南北袤一千一百二十里附郭為保山縣(東西北同/府南至潞)¶
　(江界一百六十里東南至順寧府界一百一十七里/西南至騰越州界一百四十里東北至永平縣界一)¶
　(百六十七里西北至野/人界一百四十七里)府西三百六十里為騰越州¶
　(東至保山縣界一百二十里西至野人界一百八十/里南至南甸界二十里北至保山縣界一百八十里)¶
<pb:KR2k0055_WYG_004-23a>¶
　(東南至隴川界一百二十里西南至野人界一百二/十里東北至保山縣界一百一十里西北至野人界)¶
　(二百七/十里)府東北一百七十里為永平縣(東至䝉化府/界一百八十)¶
　(里西至保山縣界五十五里南至順寧府界二十五/里北至大理府雲龍州界八十里東南至䝉化府界)¶
　(六十里西南至順寧府界三十五里東北至雲/龍州界一百三十里西北至保山縣界五十里)府西¶
　北八百七十里為孟定土府(東至順寧府雲州界西/至舊木邦界南至孟璉)¶
　(界北至/鎮康界)府南二百二十里為灣甸土州(東至順寧府/界二十里西)¶
　(至猛波羅界三十里南至鎮康界/二十里北至保山縣界七十里)府南三百八十里¶
　為鎮康土州(東至順寧府界四十里西至潞江界七/十里南至耿馬界六十里北至灣甸界)¶
<pb:KR2k0055_WYG_004-23b>¶
　(五十/里)府西南五百里為隴川宣撫司(東至芒市界一/百八十里西至)¶
　(干崖界八十里南至舊木邦界一/百八十里北至南甸界六十里)府西南四百里為¶
　遮放副宣撫司(東至芒市界一百里西至隴川界四/十里南至阿瓦界八十里北至南甸)¶
　(界五/十里)府西南三百九十里為南甸宣撫司(東至潞江/界一百二)¶
　(十里西至干崖界七十里南至隴川界/一百二十里北至騰越州界七十里)府西南四百¶
　八十里為干崖宣撫司(東至南甸界四十里西至盞/達界五十里南至隴川界八)¶
　(十里北至南/甸界五十里)府西南五百里為盞達副宣撫司(東至/干崖)¶
　(界二十里西至巨石闗一百里南至/銅壁闗一百里北至猛曲八十里)府南三百二十¶
<pb:KR2k0055_WYG_004-24a>¶
　里為芒市安撫司(東至鎮康界三里西至隴川界五/里南至遮放界十里北至潞江界)¶
　(十/里)府西南一百三十里為潞江安撫司(東至保山縣/界十五里西)¶
　(至騰越州界六十里南至芒市界一/百五里北至保山縣界一百五十里)府西南六百里¶
　為猛卯安撫司(東至遮放界六十里西至緬甸界八/十里南至舊木邦界五里北至隴川)¶
　(界四/十里)府東南一千五百六十里為孟璉長官司(東至/車里)¶
　(界西至舊木邦界南至/孟良界北至威逺界)府南七百二十里為直𨽻耿¶
　馬宣撫司(東至威逺界一百五十里西至舊木邦界/一百二十里南至孟璉界一百里北至鎮)¶
　(康界一百/五十里)¶
<pb:KR2k0055_WYG_004-24b>¶
鶴慶府¶
　在省西北其地東至永北府界一百二十里西至麗¶
　江府界一百五十里南至大理府賓川州界一百二¶
　十里北至麗江府界五十里東南至永北府界一百¶
　二十里西南至大理府浪穹縣界一百八十里東北¶
　至永北府界四百八十里西北至麗江府界二百里¶
　由府至省一千一百六十里東西廣二百七十里南¶
　北袤一百七十里府西九十里為劎川州(東至本府/界四十里)¶
<pb:KR2k0055_WYG_004-25a>¶
　(西至麗江府界一百五十里南至大理府浪穹縣界/一百九十里北至麗江府界五十里東南至本府界)¶
　(四十里西南至大理府雲龍州界一百六十里東北/至麗江府界二十里西北至麗江府界五十五里)¶
　府西北四百四十里為維西(東至麗江府界七十里/西至川藏擦瓦岡界一)¶
　(千八十里南至麗江府界二十五里北至中甸界三/百一十里東南至麗江府界七十里西南至麗江府)¶
　(界七十里東北至中甸界三百二/十里西北至中甸界七百二十里)府北四百里為中¶
　甸(東至麗江府界二百三十里西至維西界一百三/十里南至麗江府界二百八十四里北至四川裏)¶
　(塘界二百八十里東南至麗江府界一百五十里西/南至維西界二百一十里東北至裏塘界一百二十)¶
　(里西北至維西/界一百四十里)¶
<pb:KR2k0055_WYG_004-25b>¶
順寧府¶
　在省西其地東至景東府界二百二十里西至永昌¶
　府灣甸土州界一百二十里南至猛緬長官司界三¶
　百二十里北至永昌府永平縣界三百七十里東南¶
　至鎮沅府界一百五十里西南至耿馬土司界二百¶
　五十三里東北至䝉化府界一百三十六里西北至¶
　永昌府保山縣界二百三十六里由府至省一千一¶
　百五十里東西廣三百四十里南北袤六百九十里¶
<pb:KR2k0055_WYG_004-26a>¶
　府東三十里為雲州(東至景東府界一百二十里西/至本府界十里南至猛緬土司)¶
　(界三百里北至䝉化府界一百二十里東南至景東/府界二百五十里西南至猛緬界一百二十里東北)¶
　(至䝉化府界一百四十四里/西北至䝉化府界二十四里)府南三百里為猛緬長¶
　官司(東至戞里江二百里西至邦忽九十里南至/猛凖一百里北至習項邦伍一百四十里)¶
永北府¶
　在省西其地東至四川鹽源縣界三百四十八里西¶
　至鶴慶府界二十五里南至大理府賓川州界一百¶
　一十三里北至外域黄喇嘛界四百六十八里東南¶
<pb:KR2k0055_WYG_004-26b>¶
　至姚安府大姚縣界一百一十七里西南至大理府¶
　鄧川州界八十里東北至四川三馬喇界二百四十¶
　里西北至麗江府界一百一十里由府至省一千三¶
　百五十里東西廣三百七十三里南北袤五百八十¶
　里府北三百九十八里為永寧土府(東至四川鹽源/縣界六十里西)¶
　(至麗江府界八十里南至本府界一百四十/里北至劉卜䝉古黄喇嘛界一百六十里)¶
麗江府¶
　在省西北其地東至永北府界四百里西至怒夷界¶
<pb:KR2k0055_WYG_004-27a>¶
　六百七十里南至鶴慶府劎川州界九十五里北至¶
　鶴慶府中甸界四十五里東南至鶴慶府界八十八¶
　里西南至大理府雲龍州界六百一十九里東北至¶
　永北府界三百七十里西北至鶴慶府維西界四百¶
　五十里由府至省一千二百四十里東西廣六百七¶
　十里南北袤一百四十里¶
䝉化府¶
　在省西其地東至大理府趙州界五十里西至順寧¶
<pb:KR2k0055_WYG_004-27b>¶
　府界一百五十里南至順寧府雲州界一百九十五¶
　里北至趙州界一百里東南至景東府界一百三十¶
　里西南至雲州界一百五十里東北至趙州界五十¶
　里西北至永昌府永平縣界一百七十里由府至省¶
　八百二十里東西廣二百里南北袤二百九十五里¶
景東府¶
　在省西南其地東至楚雄府南安州界一百二十里¶
　西至順寧府雲州界二百二十里南至鎮沅府界二¶
<pb:KR2k0055_WYG_004-28a>¶
　百九十里北至䝉化府舊定邊縣界一百三十七里¶
　東南至鎮沅府恩樂縣界一百三十五里西南至順¶
　寧府界三百里東北至楚雄府鎮南州界一百三十¶
　里西北至䝉化府界三百里由府至省一千一百八¶
　十里東西廣三百四十里南北袤四百三十里¶
　　形勢(附/)¶
雲南通省¶
　中國地勢起西北匯東南獨滇居西南凡大江以南¶
<pb:KR2k0055_WYG_004-28b>¶
　之山多由滇𣲖分論形勢有登髙而呼之概焉夫左¶
　繞金沙右界瀾潞重闗複嶺鳥道羊腸此滇之大勢¶
　也雲南一府山盤水曲較諸郡稍平衍用建省治馭¶
　控兩迤東以曲靖為門户西以楚雄為屏翰澂江衛¶
　其南武定障其北大理居迤西之中設提督標與省¶
　會相䇿應焉至元江開化臨安接壤交阯永昌順寧¶
　威逺外臨緬甸永北鶴慶麗江近連吐蕃此數郡者¶
　實資鎖鑰與黔蜀粤西境相屬壤相錯也夫謀國者¶
<pb:KR2k0055_WYG_004-29a>¶
　必相隂陽以居民籌邊者必圖險要以御逺其於形¶
　勢俱當有考故附志之¶
雲南府¶
　左環金馬右擁碧雞列昆海以為池枕螺峯而帶郭¶
　山明水秀南土要區(前/志)千峯環列一水中開為龍盤¶
　鳯翥之區有襟江帶湖之概形勝甲於滇中壯麗雄¶
　乎列郡¶
　昆明縣(附/郭)富民縣(九峯聳拔三卧蜿蜒山産蘭芝水/流農納省會之藩蔽武定之咽喉)¶
<pb:KR2k0055_WYG_004-29b>¶
　宜良縣(龍山東峙象嶺西横盤河瀠洄/湯池環繞會城鎖鑰澂曲籓籬)羅次縣(東擁/玉龍)¶
　(西翔金鳯河流星宿溪瀉/沙摩羅部三城昔稱巖邑)晉寧州(負山帶河腴田沃/壤左盤龍而右望)¶
　(鶴前玉案而後昆池/山川之秀郡屬稱首)呈貢縣(背倚三臺面臨昆海梁/山拱秀於南寶象迴環)¶
　(於北平原廣/野郡南輔車)安寧州(玉帶瀠迴碧繞螳螂之水石寶/屹立青垂筆架之雲省城肘腋)¶
　(西迤/門庭)祿豐縣(崇山䆳谷曲水重闗地屬/東西之衝險居玉龍之脊)昆陽州(䝉果/秀列)¶
　(三峯渠濫流經五甸扼滇/池之津要據螳川之上游)易門縣(西界綠汁北臨九/渡黎崖入雲險僻)¶
　(稱/最)嵩明州(前横利澤後擁嵩山/川原衍沃東北雄封)¶
曲靖府¶
<pb:KR2k0055_WYG_004-30a>¶
　帶水環山平疇廣野為全滇之鎖鑰作兩迤之門庭¶
　壤接東烏西南重鎮(前/志)石龍表天柱於前木密疉重¶
　闗於後勝嶺為四封之雄白石當一面之阻地介極¶
　衝險資防守¶
　南寧縣(附/郭)霑益州(層山繞其西北二水交於東南/地當黔蜀之衝山接烏䝉之險)陸¶
　涼州(雄山東峙石户西扄為澂/廣之通衢實興古之要鎮)馬龍州(崇山如墉通/道若綫省東)¶
　(要害之區興/古薄瘠之地)羅平州(鐘山羅列逺臨大渡之河白臘/髙嶷更接八部之嶺郡東闗鎖)¶
　(捍衛/邊陲)尋甸州(地連中慶壤接曲州山列玉屏/海涵清水密邇東川獨當一面)平彝縣¶
<pb:KR2k0055_WYG_004-30b>¶
　(白馬崚嶒青溪䆳密定南髙插雲霄/三臺突起廣野入滇門户孔道衝煩)宣威州(左峙龍/山後距)¶
　(可渡前達交水右遶車滃扼/黔蜀之咽喉為曲尋之重蔽)¶
臨安府¶
　髙山大澤宅其中長江巨河繞其外延袤千里迴環¶
　四塞八屬星陳内雄逺甸五司碁布外鎖重闗(舊/志)迷¶
　䝉寧嶍扼控邊陲異水杞湖互環府治山水明秀之¶
　區人文會萃之地¶
　建水州(附/郭)石屏州(諸峯聳翠三島洄瀾異/湖九曲之勝頗稱靈秀)阿迷州(烏/充)¶
<pb:KR2k0055_WYG_004-31a>¶
　(東峙安邉西連盤江瀘水/瀠繞交流形勢最為竒勝)寧州(扄以樓山環以瓜水/蘭蕙香生文筆清流)¶
　(飛瀉巔崖郡北簡僻/之區滇南平衍之土)通海縣(秀山出羣峯之表杞湖/匯衆水之流三郡大道)¶
　(邑壤/頗衝)河西縣(琉璃堆青螺髻擁翠踞/溪山之勝極曠渺之觀)嶍峨縣(峙以峨/山襟以)¶
　(曲水巉削萬/峯臨元要害)䝉自縣(城據目山江通梨水/壤接交岡諸蠻雜處)¶
澂江府¶
　三隅負山一面臨水州邑四城環衛郡治原非用武¶
　之地稍稱饒沃之區(舊/志)金蓮玉筍突兀東西撫仙星¶
　雲瀠繞内外挾湖山之勝名魚稻之鄉(前/志)北通省會¶
<pb:KR2k0055_WYG_004-31b>¶
　南接鉤町東據龜山赤水之雄西連嶍峨新化之險¶
　地勢無多界東迤而中處山川獨秀為滇省之名疆¶
　河陽縣(附/郭)江川縣(北枕闗嶺南撫星湖海門/橋一線中通為臨澂孔道)新興州¶
　(竒黎西阻靈照東嵌為會/城之南屏實鉤町之北障)路南州(竹山壁立赤水迴/環東界廣曲西輔)¶
　(郡/城)¶
武定府¶
　左翼筆架右輔天馬支雲一塔髙峙如峯南北兩河¶
　瀠洄似帶(舊/志)僰陋西連䝉山東峙獅峯崒嵂雄虎視¶
<pb:KR2k0055_WYG_004-32a>¶
　於江闗鳩水蜿蜒儼龍盤於石舊壯金沙之南面控¶
　蜀道之北門¶
　和曲州(附/郭)元謀縣(馬頭聳峙於前長山綿亘/於後金沙北繞西溪南瀠)禄勸州¶
　(寨雄羅婺峽峻紅崖絳雲/封擬岱宗掌鳩波連滇海)撒甸(地僻山深川原遼濶/壤接東川最為險阻)¶
廣西府¶
　諸山環峙為屏八甸瀠流為塹比鄰西粤密邇南交¶
　(舊/志)大小維摩土酋恃其營窟十八山寨夷盜依作藪¶
　淵當分邊腹内外之防宜審獠蠻彈壓之要(前/志)披帶¶
<pb:KR2k0055_WYG_004-32b>¶
　河山界限滇粤南走鉤町北通省會漢夷錯雜之區¶
　水陸交接之路¶
　師宗州(崇山峭拔盤水瀠紆/密箐深林壤連西粤)彌勒州(龍嶺環城盤江/遶甸阿盧舊部)¶
　(廣西/咽喉)邱北(維摩五里水下三鄉/地廣人稀夷多漢少)¶
廣南府¶
　崇崖巨壑峻坂深林南限以西洋之水北表以牌頭¶
　之山一夫當闗千人莫入(舊/志)兩粤衝途交夷要障南¶
　木伏流逺匯右江之水者鷂髙峙遙連古器之墟旅¶
<pb:KR2k0055_WYG_004-33a>¶
　途之斥堠當嚴蠻獠之出沒宜備(前/志)東抵粤西南臨¶
　交阯西通阿迷北走彌勒地當水陸之衝川原最為¶
　險固¶
元江府¶
　清河禮社險據江闗棲霞玉臺雄稱地鎮外有車里¶
　作蔽内以新嶍為藩(舊/志)三江合繞諸緬遙牽峩崀為¶
　河險矣天開巨壑馬籠列嶂壯哉地闢重藩(前/志)北距¶
　哀牢東通鉤町為五司之上游實普沅之門户¶
<pb:KR2k0055_WYG_004-33b>¶
　新平縣(深谷崇山地勢險阻/伏戎於莽防守宜嚴)他郎(紅蓮近聯遮碧峭/壁凌空阿墨逺匯)¶
　(谷麻長江似帶作元/江之蔽扼鎮普之衝)¶
開化府¶
　鉤町舊疆强現分地臨廣接壤交阯為鄰深山叢箐¶
　僻地險區(舊/志)二臺綿亘足衛金湯八戛重圍堪為垣¶
　牖崇岡瀠澗作臨郡之屏藩重鎮雄封實邊夷之控¶
　制¶
　文山縣(附/郭)¶
<pb:KR2k0055_WYG_004-34a>¶
鎮沅府¶
　地處夷粤山漸平衍緬猛交撾之通衢臨元景楚之¶
　接壤人皆猓濮屬近羈縻(前/志)樂版崚嶒紆迴鳥道烏¶
　連峻峙邃密雲門四圍阻險中闢平原亦邊徼奥區¶
　也¶
　恩樂縣(東據碧松南迎文筆逺控普洱/近接哀牢控制夷賊最為切要)¶
威逺¶
　泉水蘊涵不竭寶谷潤澤無窮財賦要區邊陲僻壤¶
<pb:KR2k0055_WYG_004-34b>¶
東川府¶
　地控金沙臨昭通之南面山髙雲弄綰省治之北門¶
　東接威寧西通會理内負江山之雄外連黔蜀之勢¶
　會澤縣(附/郭)¶
昭通府¶
　地稱僻險勢接川黔八仙海近作湯池二龍山逺為¶
　藩衛道路﨑嶇土田瘠薄¶
　恩安縣(附/郭)鎮雄州(綽紐左峙硌砌右蟠苴斗河横於/南白水江繞其北山川險扼地勢)¶
<pb:KR2k0055_WYG_004-35a>¶
　(阻/深)永善縣(昭通為滇省東北之極邊永善又為昭通/東北之極邊山如蓮瓣直接雲霄江連敘)¶
　(州可通/舟楫)大闗(鼠&KR0749;林深牛欄江逺白水遶其/外涼山環其中洵足屹當一面)魯甸(龍/山)¶
　(西峙黑水南流扼/塞諸蠻地稍平衍)¶
普洱府¶
　南接老撾西連車里表以鳯凰天筆之山帶以把邊¶
　九龍之水肇造雄封邊陲重地¶
　攸樂(地衍平川天開曠野芟/除荆棘可比成賦中邦)思茅(玉屏峻削南澗縈/紆為郡治之輔車)¶
　(作南陲/之屏蔽)¶
<pb:KR2k0055_WYG_004-35b>¶
大理府¶
　地稱若水山號昆彌瀾滄金沙繞其東西鐵柱石橋¶
　雄其上下(舊/志)蒼山為險榆河為池阻以迴嶺崇岡緣¶
　以漾濞巨浸洵南服之都會據全省之上游(前/志)倚鶴¶
　麗為北藩藉楚姚作門户西障永昌南倚䝉順上下¶
　重闗溪山秀美¶
　太和縣(附/郭)趙州(左瀕西洱右障昆彌藉鐵/柱作巖城為葉榆之庭户)雲南縣(川/原)¶
　(平衍岡巒四塞形/勝完固西迤神臯)鄧川州(南扼龍闗西倚象嶺/蒼洱上游此為要地)浪穹¶
<pb:KR2k0055_WYG_004-36a>¶
　縣(扼塞兩江灌輸寧水/南詔奥區西迤勝地)賓川州(鍾英東峙雞足西盤/内擁赤崖鐵索之巖)¶
　(區外繞金沙/洱水之天塹)雲龍州(後阻瀾江前帶沘水/崇山複嶺號稱巖疆)¶
楚雄府¶
　山川清淑峻嶺重闗北距金沙南瀠禮社東接昆明¶
　西連大理最為大部(舊/志)岡巒盤鬱林麓迴環東峙響¶
　水雄闗直扼諸夷之領南控&KR1095;嘉要害實通九郡之¶
　衢(前/志)四達皆通有隘可守會城屏蔽西道咽喉¶
　楚雄縣(附/郭)鎮南州(阿雄英武闗塞當衝苴水盤山/險要足據一方重地九府通衢)南¶
<pb:KR2k0055_WYG_004-36b>¶
　安州(妥甸雨竜地皆扼要安郎法戛山盡/嵯峨不無伏莽之虞當為綢繆之計)定逺縣(四/圍)¶
　(險峻中衍平川背/拊姚安吭扼武定)廣通縣(陡澗髙岡迴環綿亘外以/響水回蹬為鎖鑰内以羅)¶
　(苴和茶/為奥區)&KR1095;嘉(山峙卜門水流黒石/哀牢逼近防守宜嚴)黑鹽井(兩崖蔽天/中通一線)¶
　(烟氣成雲井脈涓涓/洪流奔駛財賦不竭)琅鹽井(鰲峯鎖水寶應開源/水秀山明鍾靈井脈)¶
姚安府¶
　崇山修谷平疇廣川(明一/統志)北枕金沙南襟威楚制烏¶
　蠻之悍障邛莋之衝相如諭蜀擬以後園丞相征南¶
　駐兹籌筆乃六詔之中分而三川之門户也(前/志)蜻蛉¶
<pb:KR2k0055_WYG_004-37a>¶
　舊地龍馬髙峯金沙逶迤伏莽無憂玉屏重開金湯¶
　足恃扼要西北足當藩籬¶
　姚州(附/郭)大姚縣(烟蘿森列龍馬奔騰儲書案山之英/納蜻蛉河之澤蕞爾彈邑明秀可稱)¶
　白鹽井(寶闗毓瑞象嶺連雲/井應神羊源流弗涸)¶
永昌府¶
　西極南隅界華夷於一綫豹闗虎旅咸控引於重門¶
　(舊/志)滄江怒水為襟帶於東西九隆三崇作屏藩於左¶
　右據八闗二堡之形勝扼三宣六慰之咽喉(前/志)寶蓋¶
<pb:KR2k0055_WYG_004-37b>¶
　髙臨玉壺環拱勢壓邊疆獨當一面滇西鎖鑰邊徼名區¶
　保山縣(附/郭)騰越州(孤懸天末接壤殊方控制/麓木諸司為出緬之門户)永平縣¶
　(深巖絶澗峻嶺重巒為金/齒之垣墉實雲龍之犄角)¶
鶴慶府¶
　四山壁立勢若梯雲一水伏流形如環帶枕雪山以為¶
　障雄開義督之都控石門以當闗險扼吐蕃之部(前/志)天¶
　塹則金沙漾水地利則鐡橋石門形據上㳺勢雄邊徼¶
　劒川州(西枕老君南屏石寳華山紫氣/劒水川形越析要區石門重地)維西(山巒萬/疊雪嶺)¶
<pb:KR2k0055_WYG_004-38a>¶
　(千重扼西藏之咽/喉據極邊之要地)中甸(雪巘千尋欄杆十二﨑嶇險/仄鳥道羊腸有形勝之足恃)¶
　(自防禦/之宜嚴)¶
順寧府¶
　衆山環繞於西南兩江襟帶於東北雲州彈丸有建¶
　瓴之勢三甸鼎足分犄角之形(舊/志)水與吐蕃交阯同¶
　其源山從崑崙蜀岷疏其脈兩崖夾峙一路中通神¶
　舟渡天塹之雄永鎮闗地軸之險¶
　雲州(近接景順之交僻在僰濮/之徼深山盤水地氣炎蒸)¶
<pb:KR2k0055_WYG_004-38b>¶
永北府¶
　枕石峽抱金沙列岫自畫圖而出長江儼束帶而來¶
　控扼土番屹為要地土狹而饒兵强而勁(明一/統志)西北¶
　籓籬山川險阻波環三島瀘沽髙水寨之雄地擁諸¶
　司革甸控野番之域(前/志)孤懸江外三面皆山實巖疆¶
　鎖鑰之區有扼拊吭背之勢¶
麗江府¶
　雪消春水遙連西蜀之偏鱗次碉房直接吐蕃之宇¶
<pb:KR2k0055_WYG_004-39a>¶
　重闗壁立四塞星羅為南滇之保障作益部之屏藩¶
　(舊/志)東寧永而南鶴劎西怒夷而北吐蕃雪嶺崔嵬金¶
　沙蜿蜒番夷扼塞南服巖疆¶
䝉化府¶
　面威楚背㸃蒼昆彌在其左瀾滄在其右控制南澗¶
　諸蠻形勢最為險固(舊/志)兩江天限重嶺墉崇東枕文¶
　華南倚巍寶堪稱僻郡亦屬要區(前/志)鳯凰天耳羣峯¶
　如帶以迴環漾濞陽瓜一川若掌而平衍崑崙扼要¶
<pb:KR2k0055_WYG_004-39b>¶
　虎視諸蠻䝉舍恢疆雄先六詔¶
景東府¶
　邦泰孟沼突兀於東南景董鶴籠逶迤於西北大河¶
　源夙名水寨沿江路長抱山根(舊/志)䝉樂為屏屹矣崆¶
　峒之勢蘭津若帶儼然江漢之長徼外之極邊緬僰¶
　之扼塞(前/志)把邊縈繞於東郊瀾滄瀑流於西界鶴籠¶
　北翔錦屏南列壯威普之聲勢作䝉楚之屏藩¶
　雲南通志卷五¶
